# -*- mode: mandoku-view; -*-
#+TITLE: 類證普濟本事方
#+DATE: 2015-08-24 23:05:05.918397
#+PROPERTY: ID KR3e0032
#+PROPERTY: BASEEDITION WYG    
#+PROPERTY: JUAN 卷一
<pb:KR3e0032_WYG_001-1a>¶
欽定四庫全書¶
　類證普濟本事方卷一　　宋　許叔微　撰¶
　　　治中風肝胆筋骨諸風¶
治肝經因虚内受風邪卧則魂散而不守狀若驚悸¶
真珠圎¶
　　真珠母(三分研/細同碾)當歸　酸棗仁　熟地黄(各一/兩半)¶
　　人參　伏神　柏子仁(各一/両)犀角　沉香¶
　　龍齒(各半/錢)¶
<pb:KR3e0032_WYG_001-1b>¶
　右為細末煉蜜為丸如梧子大辰砂為衣每服四五¶
　十丸金銀薄荷湯下日午夜卧服¶
獨活湯¶
　　獨活(黒/者)𦍑活　人參　防風　前胡　華隂細辛¶
　　　五味子　沙參　白茯苓　半夏　酸棗仁¶
　　甘草(各一/兩)¶
　右為粗末每服四大錢水一盞半生姜三片烏梅半¶
　箇同煎至七分去滓不拘時候¶
<pb:KR3e0032_WYG_001-2a>¶
紹興癸丑予待次四明有董生者患神氣不寜毎卧則¶
魂飛揚覺身在牀而神魂離體驚悸多魘通夕無寐更¶
數醫而不效予為診之親詢曰醫作何病治董曰衆皆¶
以為心病予曰以脉言之肝經受邪非心病也肝經因¶
虚邪氣襲之肝藏魂者也㳺魂為變平人肝不受邪卧¶
則魂歸於肝神静而得寐今肝有邪魂不得歸是以卧¶
則魂揚若離體也肝主怒故小怒則劇董欣然曰前此¶
未之聞雖未服藥已覺沉疴去體矣願求藥法予曰公¶
<pb:KR3e0032_WYG_001-2b>¶
且持此説與衆醫言所治之方而徐質之閲旬日復至¶
云醫徧議古今方書無與病相對者故予處此二方以¶
贈服一月而病悉除此方大抵以真珠母為君龍齒佐¶
之真珠母入肝經為第一龍齒與肝同類故也龍齒虎¶
睛今人例以鎮心藥殊不知龍齒安魂虎睛定魄各有¶
類也東方蒼龍木也屬肝而藏魂西方白虎金也屬肺¶
而藏魄龍能變化故魂㳺而不定虎能専静故魄止而¶
有守予謂治魄不寧者宜以虎睛治魂飛揚者宜以龍¶
<pb:KR3e0032_WYG_001-3a>¶
齒萬物有成理而不識亦在夫人逹之而已¶
治中風雖能言口不喎斜而手足嚲曵脉虚浮而數風¶
中腑也盖風中脉則口眼喎斜風中腑則肢體廢風中¶
臟則性命危凡風中腑宜汗而觧¶
星附散¶
　　天南星(薄切/汁浸)白茯苓(汁/浸)川烏(汁/浸)人參(不/浸)白附子(汁/浸)¶
　　白僵蚕(汁/浸)没藥　黒附子　半夏(薄切各等分/以上)¶
　右為細末毎服二錢水酒各一盞同煎至八分去滓¶
<pb:KR3e0032_WYG_001-3b>¶
　熱服二三服汗出差頃在桐廬有人患此證三投此¶
　藥得汗手足能舉¶
治體虚有風外受虚濕身如在空中¶
二生散¶
　　生附子　生天南星(各等/分)¶
　右二味㕮咀每服四大錢水一盞半生薑十片慢火¶
　煎至八分去滓服戊子年予在新安有此疾張醫博¶
　子發授此方三服愈¶
<pb:KR3e0032_WYG_001-4a>¶
治中風忽然昏若醉形體昏悶四肢不收風涎潮於上¶
鬲氣閉不通宜急救¶
稀涎散¶
　　猪牙皂角(四挺肥寔不/蛀者去黒皮)晋礬(光明者/一兩)¶
　右細末研勻輕者半錢重者三匙匕温水調灌下不¶
　大嘔吐但㣲微冷涎出一二升便得醒次緩而調治¶
　不可便大服亦恐過傷人孫兆方¶
治中風同前證¶
<pb:KR3e0032_WYG_001-4b>¶
勝金圓¶
　　生薄荷(半/兩)猪牙皂角(二兩搥碎水一升二味一/處搗引汁漫火熬成膏)¶
　　𤓰蒂末(一/兩)黎蘆末(一/兩)朱砂(半兩/研)¶
　右将硃末一分與二味研勻用膏子搜和丸如龍眼¶
　大以餘硃為衣温酒化一丸甚者二丸以吐為度得¶
　吐即醒不醒者不可治必用方論中風無吐法引金¶
　虎碧霞為戒且如卒暴涎生聲如引鋸牙關𦂳急氣¶
　閉不行湯藥不能入命在湏㬰執以無吐法可乎但¶
<pb:KR3e0032_WYG_001-5a>¶
　不當用銀粉藥恐損脾壊人四肢耳予常用此三方¶
　每毎有驗¶
治一切風¶
拒風丹¶
　　川芎(四/兩)防風(一兩/半)天麻(一/兩)甘草(一/兩)細辛(三錢/半)¶
　　畢撥(半/両)¶
　右細末煉蜜和杵每服作三十丸每将一粒細嚼荆¶
　芥湯或温酒下尋常些小傷風頭痛鼻塞項強筋急¶
<pb:KR3e0032_WYG_001-5b>¶
　皆可服予家常合老幼所須之藥¶
　世言中氣者雖不見於方書然暴喜傷陽暴怒傷隂¶
　憂愁不豫氣多厥逆徃徃多得此疾便覺涎潮昏塞¶
　牙關𦂳急若概作中風候用藥非止不相當多致殺¶
　人元祐庚午母氏親遭此禍至今飲恨母氏平時食¶
　素氣血羸弱因先子捐舘憂惱忽一日氣厥牙噤涎¶
　潮有一里毉便作中風以大通丸三粒下之大下数¶
　行一夕而去予常痛恨每見此證急化蘓合香丸四¶
<pb:KR3e0032_WYG_001-6a>¶
　五粒灌之便醒然後随其虚實寒熱而調治之無不¶
　愈者經云無故而瘖脉不至不治自已謂氣暴逆也¶
　氣服則已審如是雖不服藥亦可　范子黙記崇寜¶
　中凡兩中風始則口眼喎斜次則涎潮閉塞左右共¶
　灸十二穴得氣通十二穴者謂聽㑹頬車地倉百㑹¶
　肩隅曲池風市足三里絶骨髪際大椎風池也依而¶
　用之無不立効¶
　元符中一宗人得疾踰年不差謁毉於王思和繹思¶
<pb:KR3e0032_WYG_001-6b>¶
　和具脉状云病因驚恐肝臟為邪邪来乗陽明之經¶
　即胃是也邪盛不畏勝我者又来乗肺肺緣久病氣¶
　弱全無聽受其肝凌侮其病時復頭眩瘈瘲搐掣心¶
　胞伏涎久之則害脾氣要當平肝氣使歸經則脾不¶
　受尅脾為中州土主四肢一體之事脾氣正則土生¶
　金金旺則肺安矣今疾欲作時覺氣上衝者是肝侮¶
　肺肺不受侮故有此上衝肝勝則復受金尅故搐搦¶
　也以熱藥治之則風愈甚以冷藥治之則氣已虚肺¶
<pb:KR3e0032_WYG_001-7a>¶
　屬金金為清化便覺臟腑不調今中和温藥抑肝補¶
　脾漸可安愈今心忪非心忪也胃之大絡名曰建里¶
　絡胸鬲及兩乳間虚而有痰則動須臾時發一陣熱¶
　者是其候也服下三方一月而愈思和名毉寓儀真¶
　時人少知者後至都下聲名籍甚為毉官政和中度¶
　為黄冠終藥珠侍晨¶
續斷湯¶
　　續㫁　杜仲　細辛　白茯苓　牛膝　肉桂¶
<pb:KR3e0032_WYG_001-7b>¶
　　防風　白芍藥(各一/兩)甘草　當歸　人參¶
　　川芎　秦芁　川獨活　熟地黄(各三/兩)¶
　右為細末每服二錢水一盞生薑三片棗一枚同煎¶
　至七分空心食前稍熱服¶
薯蕷圎¶
　　薯蕷　人參　沙参　逺志　防風　真珠母¶
　　紫石英(研水/飛)茯神　虎骨(各一/兩)虎睛(一對二味/湏真者)¶
　　龍齒　華隂細辛　石菖蒲　五味子　丹参¶
<pb:KR3e0032_WYG_001-8a>¶
　右為細末煉蜜為丸梧子大每服三十丸至五十丸¶
　金銀薄荷湯下食後臨卧服¶
獨活散¶
　　川獨活　白术　白茯苓　葳蕤　秦艽¶
　　栢子仁　甘草(各一/兩)犀角　川椒　熟地黄¶
　　枳寔　白芷　官桂(各半/兩)　人参(一/分)¶
　右為細末每服二錢水一盞生薑三片棗一枚同煎¶
　至七分不拘時服¶
<pb:KR3e0032_WYG_001-8b>¶
治風在肝脾語蹇脚弱大便多秘¶
地黄酒¶
　　熟地黄(四/兩)附子　茵芋　羌活　防風　芎藭(各/一)¶
　　(兩/)石斛(二/兩)丹參(二兩/半)牛蒡根(二兩/半)牛膝　杜仲¶
　　桂枝(各兩/半)大麻子(一/升)¶
　右細剉入絹袋盛寛貯之用無灰酒一斗九升封漬¶
　七日逐日空心食前飲一盞常&KR0008;勿令吐¶
治中風内虚脚弱語蹇¶
<pb:KR3e0032_WYG_001-9a>¶
防風湯¶
　　石斛(一兩/半)乾地黄　杜仲　丹參(各一兩/一分)防風¶
　　川芎　麥門冬　桂心　川獨活(各一/兩)¶
　右為粗末每服五錢水一大盞半棗二枚同煎八分去滓温服¶
治中風入脾肝經年四肢不遂舌強語蹇¶
竹瀝湯¶
　　葳靈仙　附子　桔梗　防風　蔓荆子¶
　　枳殻　川芎　當歸(各等/分)¶
<pb:KR3e0032_WYG_001-9b>¶
　右為粗末每服四錢水一盞竹瀝半盞薑三片同煎¶
　至八分去滓温服日三四忌茗¶
治久風邪入肝脾二經言語不轉¶
防已湯¶
　　漢防已　防風　桂心　附子(各半/兩)葳靈仙(三/分)¶
　　麻黄(半/両)¶
　右為粗末每服四錢水一盞引子半盞煎至七分去¶
　滓温服日三四引子用竹瀝荆瀝地黄汁各一盞生¶
<pb:KR3e0032_WYG_001-10a>¶
　薑汁半盞和勻用之以上四方龎先生𫝊審而用之¶
　良驗¶
治筋急項强不可轉仄¶
木𤓰煎¶
　　宣州木𤓰(二個取/盖去穣)沒藥(二両/研)乳香(一分/研)¶
　右二味入木𤓰内盖子合了竹簽定之飯上蒸三四¶
　次研爛成膏子每服三五匙地黄酒化下生地黄汁¶
　半盞無灰上醖二盞和之用八分一盞煖熱化膏有¶
<pb:KR3e0032_WYG_001-10b>¶
　人患此病自午後發黄昏時定予曰此患必先從足¶
　起經言十二經絡各有筋惟足少陽之筋自足至頂¶
　大抵筋者肝之合也日中至黄昏天之陽陽中之隂¶
　也又曰陽中之隂肺也自離至兊隂旺陽弱之時故¶
　靈寳畢法云離至乾腎氣絶而肝氣弱肝腎二臟受¶
　隂氣故發於是時予授此方三服而愈同官歙丞張¶
　徳操常言其内子昔患筋攣脚不得屈伸者踰年動¶
　則令人持抱求毉於泗水楊吉老云此筋病宜服下¶
<pb:KR3e0032_WYG_001-11a>¶
　三方服一年而愈¶
治筋極飬血¶
地黄圓¶
　　熟地黄(一/錢)頑荆(一/分)山茱萸(五/分)黒狗脊(炙/)地膚子¶
　　白术　乾漆　蠐螬(乾/炒)天雄　車前子(各三/錢)蓽薢¶
　　　山羊　澤㵼　牛膝(各一/兩)¶
　右細末煉蜜和杵如梧子大毎服五十丸温酒下空心夜卧服¶
治筋痺肢節束痛¶
<pb:KR3e0032_WYG_001-11b>¶
羚羊角湯(秋服/之)¶
　　羚羊角　桂皮　附子　獨活(各一兩/三錢半)白芍藥¶
　　防風(炙/)芎藭(各一/兩)¶
　右為粗末每服三大錢水一盞半生薑三片同煎至¶
　八分取清汁日服二三服¶
治寒冷濕痺留於筋脉攣縮不得轉仄¶
烏頭湯(冬服/之)¶
　　大烏頭　細辛　川椒　甘草　秦芁　附子¶
<pb:KR3e0032_WYG_001-12a>¶
　　官桂　白芍藥(各七/分)乾薑　白茯苓　防風¶
　　當歸(各一/両)川獨活(一両三/錢半)¶
　右為粗末每服三錢水一盞半棗二枚同煎至八分¶
　去滓空心食前服¶
　凡中風用續命排風風引竹瀝諸湯及神精丹茵芋¶
　酒之類更加以灸無不愈者然此疾積習之久非一¶
　日所能攻皆大劑久而取効唐書載王太后中風喑¶
　黙不語醫者蒸黄茋数斛以薰之得差盖此類也今¶
<pb:KR3e0032_WYG_001-12b>¶
　人服三五盞求效責毉也速矣孟子曰七年之病三¶
　年之艾久而後知耳¶
治一切癱瘓風¶
鉄彈圎¶
　　乳香　沒藥(各一/兩)川烏(一兩/半)五靈脂(四/兩)¶
　右先将乳香沒藥於隂凉處當風細研更用研了麝¶
　香一錢将下二味為細末然後同前二味再碾再研¶
　滴水為丸如彈子大磁合收每服一丸薄荷酒磨下¶
<pb:KR3e0032_WYG_001-13a>¶
　日用三服¶
黒神圓¶
　　草烏頭(不去/皮生)五靈脂(各等/分)¶
　右為末六月六日滴水為丸如彈子大四十嵗以下¶
　分六服病甚一丸分二服薄荷酒磨下覺㣲麻為度¶
治風客陽經邪傷腠理背脊強直口眼喎斜體熱惡寒痰厥¶
頭痛肉膶筋惕辛額鼻淵及飲酒過多嘔吐涎沫頭目眩暈¶
如在車船常服解五邪傷寒辟霧露瘴氣爽惠神志諸風不生¶
<pb:KR3e0032_WYG_001-13b>¶
定風餅子¶
　　天麻　川烏　南星　半夏　川薑　川芎¶
　　甘草　白茯苓(等分/並生)¶
　右細末生薑汁為丸如龍眼大作餅子硃砂為衣毎¶
　服一餅細嚼熱生薑湯下不拘時候熙豐間王丞相¶
　常服預防風痰神驗¶
治胆虚冷目眩頭疼心神恐畏不能獨處胸中滿悶¶
茯神散¶
<pb:KR3e0032_WYG_001-14a>¶
　　茯神(一/両)逺志　防風　細辛　白术　前胡¶
　　人参　桂心　熟地黄　甘菊花(各三/分)枳殻¶
治胆虚不得眠四肢無力¶
鱉甲圎¶
　　鼈甲　人參　黄茋　酸棗仁　牛膝　羌活¶
　　五味子(各等/分)¶
　右為細末煉蜜杵丸如梧子大每服三四十丸酒下¶
治胆虚目暗喉痛唾数眼目眩冒五色所障夢見被人¶
<pb:KR3e0032_WYG_001-14b>¶
訟恐懼面色變青¶
補胆防風湯¶
　　防風(一/錢)人參(六/分)細辛(五/分)芎藭　甘草　茯神¶
　　獨活　前胡(各八/分)¶
　右為粗末每服四大錢水一盞半棗二枚煎至八分¶
　去滓食前服¶
治胆虚常多畏恐不能獨卧如人捕状頭目不利¶
人參散¶
<pb:KR3e0032_WYG_001-15a>¶
　　人參　枳殻　五味子　桂心(各三/分)栢子仁¶
　　熟地黄(各一/両)山茱茰　廿菊花　茯神　枸杞子¶
　　(各三/分)¶
　右為細末每服二錢温酒調服¶
治肝厥状如癎疾不醒嘔吐醒後頭虗暈發熱方¶
　　麻黄　鈎籐(取/皮)石膏　乾葛　半夏麯　柴胡¶
　　甘草　枳殻　甘菊(各等/分)¶
　右為粗末每服四錢水一盞半生薑三片棗一枚同¶
<pb:KR3e0032_WYG_001-15b>¶
　煎至八分去渣温服¶
　¶
　¶
　¶
　¶
　¶
　¶
　類證普濟本事方卷一¶
