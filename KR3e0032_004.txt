# -*- mode: mandoku-view; -*-
#+TITLE: 類證普濟本事方
#+DATE: 2015-08-24 23:05:05.970503
#+PROPERTY: ID KR3e0032
#+PROPERTY: BASEEDITION WYG    
#+PROPERTY: JUAN 卷四
<pb:KR3e0032_WYG_004-1a>¶
欽定四庫全書¶
　類證普濟本事方卷四　　宋　許叔微　撰¶
　　　反胃嘔吐¶
治反胃¶
附子散¶
　　附子一枚極大者放於磚上四靣著火漸漸逼熱淬入¶
　　薑汁中再用火逼再淬約盡薑汁半碗焙乾末之¶
　　每服二錢水一盞粟米少許同煎七分不過三服¶
<pb:KR3e0032_WYG_004-1b>¶
鯽魚散¶
　　大鯽魚一個去腸留膽納緑礬末填滿縫口以炭¶
　　火炙令黄色乾為末毎服一錢米飲調下日三服¶
定嘔吐利鬲¶
枇杷散¶
　　枇杷葉(去/毛)人參(各一/錢)茯苓(半/兩)茅根(二兩/切)半夏(一/錢)¶
　右細剉每服四錢水盞半薑七片漫火煎七分去滓¶
　入梹榔末半錢和匀服¶
<pb:KR3e0032_WYG_004-2a>¶
食後多吐欲作反胃¶
白术散¶
　　澤㵼　白术　茯苓(各等/分)¶
　右為細末每服一錫湯調温服¶
治胃熱嘔吐¶
竹茹湯¶
　　乾葛(三/兩)甘草(三/錢)半夏(三錢薑汁半盞漿/水一并煮耗半)¶
　右每服五錢水二盞薑三片竹茹一團大棗一枚煎一盞温服¶
<pb:KR3e0032_WYG_004-2b>¶
　有熱者手足心熱政和中一宗人病傷寒得汗身凉數¶
　日忽嘔吐藥與飲食俱不下毉者皆進丁香藿香滑石¶
　等藥下嚥即吐予曰此正汗後餘熱留胃腕孫兆竹茹¶
　湯政相當耳急治藥與之即時愈良方槐花散亦相類¶
治霍亂吐㵼不止及轉筋諸藥不效者一丸治一人¶
青金丹¶
　　硫黄(一兩/研)水銀(八/錢)¶
　以二味銚内炒栁木不住攪匀栁枝蘸冷醋頻洒候如¶
<pb:KR3e0032_WYG_004-3a>¶
　鐵色法如青金塊方成刮下研如粉留小半為散餘以¶
　粽子尖三個約半盞研稀稠得所成膏和丸如雞豆硃¶
　砂為衣每服一丸丁香湯磨熱服如服散子丁香湯調¶
　下一錢傷寒隂陽乘伏用龍腦冷水磨下日二三服¶
治嘔吐不止¶
香靈圓¶
　　丁香　好辰砂(研各/六錢)五靈脂(四/錢)¶
　右香脂先細末後入砂再研勻狗胆或猪胆為丸如¶
<pb:KR3e0032_WYG_004-3b>¶
　雞豆大每服一丸生薑橘皮湯磨下¶
　　　臟腑瀉滑及諸痢¶
治脾胃不和泄瀉不止諸藥不效¶
訶子圓¶
　訶子皮　川皮肉豆蔲龍骨木香赤石脂　附子(各等/分)¶
　右細末糊丸如梧子大每服四十丸米飲下¶
治脾胃中風濕臟腑泄滑¶
鞠藭丸¶
<pb:KR3e0032_WYG_004-4a>¶
　　芎藭　神曲　白术　附子(各等/分)¶
　右細末糊丸如梧子每服三五十丸米飲下芎藭能除濕¶
　予嘗加术附製方治脾濕而泄者萬中亦治飱泄素問曰¶
　春傷於風夏必飱泄飱泄者食榖不化盖春木旺時肝¶
　生風邪淫於脾經至夏餘冷當風故多飱泄此藥尤宜¶
磨積止泄痢治心腹冷痛¶
陳麯丸¶
　陳麯(一兩/半)乾薑　官桂　白术　當歸　厚朴　人參　甘草(各半/兩)¶
<pb:KR3e0032_WYG_004-4b>¶
　右末煉蜜丸梧子大每服三四十丸或酒或淡醋湯¶
　空心食前日二服發時不拘時増數¶
治冷氣下瀉¶
木香圓¶
　　木香(半/兩)川烏(一兩/生)¶
　右細末醋糊丸如梧子大陳醋湯下三五十丸¶
治痼冷在腸胃間連年腹痛泄瀉休作無時服諸熱藥¶
不效宜先取去然後調治易差不可畏虚以養病也¶
<pb:KR3e0032_WYG_004-5a>¶
温脾湯¶
　　厚朴　乾姜　甘草　桂心　附子(生各/二両)　大黄¶
　　(生四錢切研湯一盞漬半/日搗去滓煎湯時和汁下)¶
　右細剉水二升半煎八合後下大黄汁再煎六合去¶
　滓澄去脚不要晚十分三服温温自夜至曉令盡不¶
　㥅食前更以乾姜丸佐之¶
乾姜圓¶
　　乾姜　巴豆(去心炒/黄研)大黄　人参(各一/両)¶
<pb:KR3e0032_WYG_004-5b>¶
　右除巴豆餘為末同研煉蜜丸如梧子大服前湯時¶
　用湯吞下一丸米飲亦可¶
　有人因憂愁中傷食結積在腸胃故發吐利自後至¶
　暑月稍傷則發暴下数日不巳玉函云下利至鬲年¶
　月日不期而發者此為有積宜下之止用温脾湯尤¶
　佳如難取可佐以乾姜丸後服¶
白术散¶
　　白术　木香　附子　人參(各等/分)¶
<pb:KR3e0032_WYG_004-6a>¶
　右細末每二錢水一盞薑三片棗一枚煎六分温服¶
治積痢¶
靈砂丹¶
　　碙砂(一/分)硃砂(一分并/研極細)¶
　右用黄蠟半兩巴豆三七粒(去殻/皮膜)同放於銀石器内重¶
　湯煑一伏時候巴豆紫色為度去二七粒止将一七粒¶
　與前來二味再同研極匀再溶蠟匱藥每旋丸菉豆大¶
　每服三丸至五丸水㵼薑湯下白痢艾湯赤白烏梅湯¶
<pb:KR3e0032_WYG_004-6b>¶
　服時須極空腹服畢一時不可吃食臨卧尤佳次食¶
　淡粥一日瘧疾乳香湯下靣東服不發日晩間服¶
　此藥不動氣服之瀉者止痢者斷疼者愈有積者内化¶
　亦不動臟腑大凡痢有沉積者不先去積雖得暫安後¶
　必為害記陳侍郎涇仲庚戌秋過儀真求診初不覺其¶
　有疾及診視則肝脉沉弦附骨取則牢予曰病在左脇¶
　有血積必發痛陳曰誠如是前此守九江被召冒暑涉¶
　長江暨抵行朝血痢已數日矣急欲登對毉者以剛劑¶
<pb:KR3e0032_WYG_004-7a>¶
　燥之雖得止數日臍下一塊大如杯不旬日如碗大發¶
　則不可忍故急請公視以歸為之奈何予曰積痢不¶
　可强止非抵當丸不可渠疑而不服次年竟以此終¶
治隔年痢不止¶
木香散¶
　　木香(用黄連半/兩剉各炒)甘草(炙一/兩)櫻粟殻(剉同薑汁/半兩炒)¶
　右細末入麝少許研匀陳米飲下二錢佛智和尚𫝊¶
　云在閩人嘗合以濟人治血痢尤竒¶
<pb:KR3e0032_WYG_004-7b>¶
治腎泄¶
五味子散¶
　　五味子(二/兩)吳茱茰(半細粒/緑色者)¶
　右二味用炒香熟為度細末每服二錢陳米飲下頃¶
　年有一親識每五更初欲曉時必唐痢一次如是數¶
　月有人云此名腎泄腎感隂氣而然得此方服而愈¶
　　　虚熱風壅喉閉清利頭目¶
治虚煩上盛脾腑有熱咽喉生瘡¶
<pb:KR3e0032_WYG_004-8a>¶
利鬲散¶
　　雞蘇葉　荆芥穗　防風　桔梗　人參　牛蒡¶
　　子(隔紙/炒)甘草(各一/兩)¶
　右細末每服一錢沸湯調服如咽痛口瘡甚者加薑蚕一兩¶
治風盛鬲壅鼻塞清涕熱氣攻眼下淚多眵齒間緊急偏頭疼¶
川芎散¶
　　川芎　柴胡(各一/兩)半夏麯　甘草(炙/)甘菊　細辛¶
　　　人參　前胡　防風(各半/兩)¶
<pb:KR3e0032_WYG_004-8b>¶
　右粗末每服四錢水一盞薑四片薄荷五葉煎七分温服¶
治頭痛靣赤煩悶咽乾上鬲風痰頭目暈昏百節疼痛¶
背項拘急¶
芎辛丸¶
　　川芎　防風　僵蚕　獨活(各一/兩)桔梗(三/兩)天麻(四/兩)細¶
　　辛　白附子　羌活　甘草(各半/兩)薄荷　荆芥(各一/兩)¶
　右細末煉蜜丸如梧子大食後每服一丸茶酒吞下¶
治上焦虚熱肺腕咽膈有氣如烟搶上¶
<pb:KR3e0032_WYG_004-9a>¶
通鬲丸¶
　　黄連　茯苓　人參(各三/兩)硃砂(一/分)真腦子(少/許)¶
　右細末研匀煉蜜丸如梧子熟水下三五丸日二三服¶
治心經有熱¶
門冬丸¶
　　麥門冬(一/兩)川黄連(半/兩)¶
　右細末煉蜜丸如梧子食後熟水下二三十丸¶
治心熱¶
<pb:KR3e0032_WYG_004-9b>¶
千金地黄丸¶
　　川黄連(四兩/粗末)生地黄(半觔研取汁連滓/二味拌勻日乾)¶
　右細末煉蜜丸如梧子每服三十丸食後麥冬湯下¶
治邪熱客於經絡肌熱痰嗽五心煩熱頭目昏痛夜多盜¶
汗此藥補和真氣解勞倦婦人血熱虚勞骨蒸並皆治¶
人參散¶
　　人參　白术　白茯苓　柴胡　半夏麯　當歸¶
　　　赤芍藥　乾葛　甘草(各一/兩)子芩(半/兩)¶
<pb:KR3e0032_WYG_004-10a>¶
　右為細末每服三錢水一盞薑四片棗二枚煎八分¶
　不拘時候帶熱服但是有勞熱証皆可服熱退即止¶
　大抵透肌解熱干葛第一柴胡次之所以升麻葛根¶
　湯為解肌之冠也¶
調榮衛順三焦治風壅消痰涎退煩熱¶
清氣散¶
　　前胡　柴胡　川芎　枳殻　白术　青皮　羌¶
　　活　獨活　甘草　茯苓　人參(各等/分)¶
<pb:KR3e0032_WYG_004-10b>¶
　右為末每服二錢水一盞荆芥一穂煎七分服此方敗¶
　毒散中去桔梗加白术青皮増損亦有理用之良驗¶
治邪入經絡體瘦肌熱推陳致新解利傷寒時疾中暍伏暑¶
柴胡散¶
　　柴胡(四/兩)甘草(一/兩)¶
　右為末每服二錢水一盞煎八分食後熱服此藥冬月¶
　可以潤心肺止咳𠻳除壅熱春夏可以禦傷寒時氣解¶
　暑毒居常不可缺不論長幼皆可服倉卒可以便得¶
<pb:KR3e0032_WYG_004-11a>¶
治骨蒸肌熱解一切虚煩躁生津液¶
地仙散¶
　　地骨皮(洗/)防風(各一/両)甘草(一/分)¶
　右為末每服二錢水一盞生姜三片竹葉七片煎至¶
　七分服信效方増人参半兩雞蘇一両甘草添一分¶
　　　腫漏水氣蠱脹¶
治腹中有濕熱氣自下作腫如新卧起之狀両足跟㣲¶
腫病在腎腎少隂也標在肺肺者太隂也故中滿氣急¶
<pb:KR3e0032_WYG_004-11b>¶
咳𠻳喘息有音每就卧則右脇有氣上衝肩掖與缺盆¶
相牽引不快少思飲食¶
葶藶圓¶
　　甜葶藶(半/両)郁李仁(湯去皮熬紫色秤三分/二味别研如膏令極勻)白术(半/両)¶
　　牽牛子(半両一半生/一半熟用)桑白皮　赤茯苓　漢防己¶
　　𦍑活　陳橘皮　澤瀉(以上各/三分)¶
　右細末與上二味同研煉蜜和入臼内治之九如梧¶
　子大初服十丸空心晚食前日二服生姜橘皮湯下¶
<pb:KR3e0032_WYG_004-12a>¶
　不知加至二三十圓以知為度¶
治脾元虚浮腫¶
寔脾散¶
　　大附子(一/個)草果　乾薑(各二/兩)甘草(一/兩)大腹皮(六/個)木¶
　　𤓰(一個去/穰切片)¶
　右於砂器水煑劈開乾薑心内不白為度不得全令¶
　水乾恐近底焦取出剉焙為末每空心日午用沸湯¶
　㸃服¶
<pb:KR3e0032_WYG_004-12b>¶
治水氣¶
𦍑活散¶
　　𦍑活　蘿蔔子(各等/分)¶
　右同炒香熟去蘿蔔子不用末之温酒調下二錢一¶
　日一服二日二服三日三服取效嘉興簿張昌方¶
治四肢腫滿¶
大棗湯¶
　白术三兩㕮咀每服半兩水一盞半大棗三枚拍破¶
<pb:KR3e0032_WYG_004-13a>¶
　同煎九分去渣温服日三四服不拘時候¶
治腫滿小便不利¶
茯苓散¶
　　郁李仁(四/錢)梹榔(二/個)赤茯苓　白术　甘遂(切片炒/各一錢)¶
　　橘皮(一錢/半)¶
　右細末每服一錢薑棗湯下¶
又方¶
　　厚朴(半/兩)牽牛子(二兩炒取/末二兩)¶
<pb:KR3e0032_WYG_004-13b>¶
　右細末每服二錢薑棗湯調下¶
治游風攻頭靣或四肢作腫塊¶
知母湯¶
　　知母(一/兩)麻黄　黄茋　甘草　𦍑活　白术　枳¶
　　殻(各半/兩)¶
　右粗末每服四錢水一盞半牛蒡子一百粒研碎煎¶
　至七分温日三四服覺冷不用牛蒡子¶
　有一達官其母年七十中風拘攣平日止是附子之¶
<pb:KR3e0032_WYG_004-14a>¶
　類扶養一日靣浮腫手背亦腫尋常有一國毉供藥¶
　診之是水病欲下大㦸牽牛以導之其家大驚憂惶¶
　召予議之予曰素問種靣腫曰風足脛腫曰水此服¶
　附子太過正虚風生熟之證咽必噎塞鬲中不利誠¶
　然予乃進升麻牛蒡丸參湯繼以知母湯三日便愈¶
　常見一毉書中論水蟲三病臍腹四肢悉腫者為水¶
　但腹脹四肢不甚腫者為蠱有中表一婦人患蠱病¶
　予謂不可下當寔脾不然之卒後入棺木腹與棺盖¶
<pb:KR3e0032_WYG_004-14b>¶
　平治蠱宜石中黄丸¶
　　　腎臟風及足膝腰腿脚氣等疾¶
治腎臟風攻注脚膝方¶
　　連枝甘遂(一/兩)木鱉子(二個一雌/一雄去殻)¶
　右為末獖猪腰子二個批開藥末一錢摻匀濕紙裹¶
　數重漫火煨熟放温五更初細吞米飲下¶
　積水多則利多少則少也宜軟飯將息若患一脚切¶
　看左右如左脚用左邊腰子右用右邊者藥末止一¶
<pb:KR3e0032_WYG_004-15a>¶
　錢壬子年在毘陵有姓馬人鬻酒久不見因詢其親¶
　云宿患腎臟風今一足發腫如瓠自腰以下鉅細通¶
　為一律痛不可忍卧欲轉側則兩人挾持方動或者¶
　欲以鈹刀决之予曰未可予有藥各當以贈如上法¶
　服之辰巳間下膿如水精者數升即時痛止腫退一¶
　月後尚拄拐而行予再以赤烏散令捺貼其膝方愈¶
　後十年過毘陵率其子列拜以謝云向脚疾至今不¶
　復作雖積年腎藏風并已失去今健步自若矣¶
<pb:KR3e0032_WYG_004-15b>¶
治腎藏風上攻下疰生瘡并癰¶
烏頭圓¶
　　川烏(二/兩)天麻　地龍(去土/秤)白附子(各半/兩)甘附子(一/兩)¶
　　(二味以黒豆半升煮/透去皮臍切碎日乾)¶
　右為細末酒糊丸如梧子大每服二三十丸空心食¶
　前鹽湯下¶
去風補血益氣壯筋骨强脚力¶
虎骨酒¶
<pb:KR3e0032_WYG_004-16a>¶
　　虎脛骨(真/者)萆薢　仙靈脾　薏苡仁　牛膝　熟¶
　　地黄(各二/兩)¶
　右細剉絹袋盛浸酒二斗飲子一盞入一盞可得百¶
　日婦人去牛膝¶
治腰脚疼痛攣急不得屈伸及腿膝冷麻虎骨酒¶
　虎骨一具及脛骨二莖用酥搽炙黄搥碎同無灰酒¶
　三斗宻封七日空心晚食温之隨意飲¶
治脚氣¶
<pb:KR3e0032_WYG_004-16b>¶
梹榔湯¶
　　梹榔末(三/錢)生薑(三/片)紫蘇(七/葉)陳橘(三/枚)¶
　右以水一大盞煎七分去滓熱服¶
　少府監韓正彦暴得疾手足不舉諸毉以為風針灸¶
　臂腿不知痛孫兆作脚氣與此藥乃愈¶
益氣補血肝元袪風温壯脚膝¶
地黄圓¶
　　熟地黄(一/兩)牛膝　石斛(各三/分)肉蓯蓉　茵芋　附¶
<pb:KR3e0032_WYG_004-17a>¶
　　子　薏苡仁　桂心　防風　川芎　五味子(各/半)¶
　　(兩/)¶
　右為末煉蜜丸如梧子大每服三四十丸酒吞下空¶
　心食前服¶
治肝腎風虚氣弱脚不可踐地腰脊疼痛風毒流疰下¶
經行止艱難小便餘瀝此藥補五臟内傷調中益精凉¶
血堅强筋骨益智輕身耐老¶
思仙續斷圓¶
<pb:KR3e0032_WYG_004-17b>¶
　　思仙木(五兩即/杜仲也)五加皮　防風　薏苡仁　𦍑活¶
　　　川續斷　牛膝(各三/兩)萆薢(四/兩)生地黄(五/兩)¶
　右細末好酒三升化青鹽三兩用大木𤓰半觔去皮¶
　子以鹽酒煮木𤓰成膏和杵丸如梧子大每服三四¶
　十丸空心食前温酒鹽湯下膏子少益以酒糊¶
治兩脚軟弱虚羸無力及小兒不能行¶
續骨丹¶
　　天麻(明净大者/酒浸一日)白附子　牛膝　木鱉子(各半/兩)烏¶
<pb:KR3e0032_WYG_004-18a>¶
　　頭(一分/炮)川𦍑活　地龍(去土/一分)的乳　真没藥(各二/錢)¶
　　硃砂(一/錢)¶
　右生天南星末一兩無灰酒煮糊丸如雞豆大硃為¶
　衣薄荷湯磨一丸食前服¶
治風氣積滯成脚氣常覺㣲腫發則痛¶
茵芋圓¶
　　茵芋(炒/)郁李仁(一/兩)牽牛子(三兩生取/末一兩半)¶
　右細末煉蜜丸如梧子大每服二十丸五更薑棗湯¶
<pb:KR3e0032_WYG_004-18b>¶
　下未知加至三十丸日三次為度白粥補¶
治腰脚走注疼痛此是脚氣¶
薏苡仁圓¶
　　薏苡仁　茵芋　白芍藥　牛膝　川芎　丹參¶
　　　防風　獨活(各半/兩)熟地黄　側子(一/個)桂心　橘¶
　　紅(各一/兩)¶
　右細末煉蜜丸如梧子大每服三四十丸酒下食前¶
　日三服木𤓰湯下亦可¶
<pb:KR3e0032_WYG_004-19a>¶
　今人謂之脚氣者黄帝所謂湲風温脾也千金云頑¶
　弱名湲風疼痛為温痺大抵此疾不可以三五便效¶
　須久服得力唐張文仲云風有一百二十四種氣有¶
　八十種惟脚氣頭風上氣嘗須服藥不絶自餘則隨¶
　其發動臨時消息但有風氣之人春末夏初及秋暮¶
　得通泄則不困劇所謂泄通者如麻黄牽牛郁李仁¶
　之類是已不必苦駚利藥也¶
治腎虚腰痛¶
<pb:KR3e0032_WYG_004-19b>¶
鹿茸丸¶
　鹿茸不拘多少切作片子酥炙黄末之酒糊丸如梧¶
　子大空心食前鹽湯下三五十丸¶
治腿腰痛氣滯¶
藥碁子¶
　牽牛不拘多少用新瓦入火煿得通紅便以牽牛頓¶
　在瓦上自然一半生一半熟不得撥動細研取末一¶
　兩入硫黄一分同研匀分三分每用白麫一匙水和¶
<pb:KR3e0032_WYG_004-20a>¶
　捍開切作碁子五更初以水一盞煮熟連湯温送下¶
　住即巳未住隔日再作予嘗有此疾每發一服即止¶
　痛病源曰腿腰痛者或墮傷腰是以痛¶
　¶
　¶
　¶
　¶
　¶
<pb:KR3e0032_WYG_004-20b>¶
　¶
　¶
　¶
　¶
　¶
　¶
　¶
　類證普濟本事方卷四¶
