# -*- mode: mandoku-view; -*-
#+TITLE: 類證普濟本事方
#+DATE: 2015-08-24 23:05:05.900134
#+PROPERTY: ID KR3e0032
#+PROPERTY: BASEEDITION WYG    
#+PROPERTY: JUAN 提要
<pb:KR3e0032_WYG_000-1a>¶
欽定四庫全書　　　　　子部五¶
　類證普濟本事方　　　　醫家類¶
　　提要¶
　　　　(臣/)等謹案類證普濟本事方十卷宋許叔㣲¶
　　　　撰叔㣲字知可或曰揚州人或曰毘陵人惟¶
　　　　曽敏行獨醒雜志作真州人二人同時當不¶
　　　　誤也登紹興二年張九成榜進士第六人醫¶
　　　　家謂之許學士宋代詞臣率以學士為通稱¶
<pb:KR3e0032_WYG_000-1b>¶
　　　　不知所厯何官也是書載經騐諸方兼記醫¶
　　　　案故以本事為名朱國禎湧幢小品載叔㣲¶
　　　　嘗獲鄉薦春闈不利而歸舟次平望夢白衣¶
　　　　人勸學醫遂得盧扁之妙凡有病者診後與¶
　　　　藥不取其直晚嵗取平生已試之方併記其¶
　　　　事實以為本事方取本事詩之例以名之云¶
　　　　云即指此書然考獨醒雜志叔㣲雖有夢見¶
　　　　神人事而學醫則在其前不知國禎此語何¶
<pb:KR3e0032_WYG_000-2a>¶
　　　　本也叔微診治之術最為精詣其所論廣絡¶
　　　　原野以冀一獲之説尤救弊之篤論其書屬¶
　　　　詞簡雅不諧於俗故明以來不甚傳布此本¶
　　　　從宋槧鈔出其中凡丸字皆作圓猶是漢張¶
　　　　機傷寒論金匱要畧舊例也國禎又記叔微¶
　　　　所著尚有擬傷寒歌三卷凡百篇又有治法¶
　　　　八十一篇及仲景脉法三十六圖翼傷寒論¶
　　　　二篇辨類五卷今皆未見傳本疑已散佚云¶
<pb:KR3e0032_WYG_000-2b>¶
　　　　乾隆四十四年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
